 Ingrediente

1l lapte

5 oua

300 g faina

2 linguri de zahar

1 lingurita de sare

2 linguri de apa

3 linguri de ulei 

Mod de preparare

Intr-un vas se sparg 5 oua,
se adauga 1 lingurita de sare si 2 linguri de zahar.

  

Se amesteca bine pana se obtine o masa omogena.



Faina se adauga treptat, 



se amesteca continuu pana se obtine un aluat de o consistenta groasa.

    

Dupa ce s-a adaugat toata faina, se incorporeaza treptat laptele ( este important sa amesteci continuu, pentru a evita cocoloasele ).



La final, se adauga ulei si apa. Aluatul trebuie sa fie fara cocolase, matasos si lichid.

   

Daca iti plac clatitele mai groase, poti lasa aluatul vreo jumatate de ora in frigider, sa se "odihneasca". Eu prefer clatitele subtiri si fine, asa ca le prepar imediat ce aluatul este gata.    

Urmatoarea etapa este foarte importanta. Pentru pregatirea clatitelor este nevoie de o tigaie buna sau una speciala pentru clatite.



Se incinge tigaia si se unge cu putin ulei sau unt ( nu folosi foarte mult ulei sau unt, sa nu iasa clatitele unsuroase ). Tinand tigaia ridicata de pe foc, cu ajutorul unui polonic sau cani, se toarna aluatul. Tigaia se roteste pe cerc in asa fel ca aluatul sa acopere uniform toata suprafata. Apoi, se pune tigaia inapoi deasupra focului, care trebuie sa fie potrivit. 



Cand suprafata aluatului isi pierde luciu, iar marginile clatitei devin aurii, e un semn ca trebuie intoarsa de pe o parte pe alta.